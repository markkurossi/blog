# Merelliset riisinuudelit

Tarvikkeet:

- 120 g maustamattomia, ohuita riisinuudeleita
- 1 valkosipulinkynsi murskattuna tai 1 tl valkosipulitahnaa
- 1 cm tuoretta inkivääriä tai 2 tl inkivääritahnaa
- 1 punainen chili siemenet poistettuina ja ohuina viipaleina tai 0,5 tl punaista chilitahnaa
- 2 tl ruokaöljyä
- 100 g parsakaalin kukintoja
- 0,5 dl kasvislientä tai vettä
- 100 g katkarapuja
- 1 kevätsipuli tai 3 cm purjoa viipaleina
- suolaa, jauhettua mustapippuria

Kastike:

- 1 tl makeaa chilikastiketta
- 2 rkl vaaleaa soijakastiketta
- 0,5 tl sokeria
- 1 tl riisi-, valko- tai punaviinietikkaa
- 0,5 tl seesaminsiemenöljyä

Valmistus:

1. Keitä nuudelit pakkauksen ohjeen mukaan. Valuta siivilässä.
2. Valmista nuudeleiden kypsyessä kastike sekoittamalla kaikki
   kastikeainekset keskenään.
3. Paista valkosipulia, inkivääriä ja chiliä öljyssä miedolla lämmöllä
   wok- tai teflonpannulla 1 minuutti. Lisää parsakaali ja kasvisliemi
   tai vesi. Kuumenna kiehuvaksi samalla koko ajan sekoittaen ja jatka
   kypsentämistä noin 2 minuuttia, kunnes parsakaali on hieman
   pehmennyt.
4. Lisää katkaravut, kevätsipuli tai purjo ja nuudelit sekä mausta
   suolalla ja mustapippurilla. Jatka kypsentämistä noin 1 minuutti,
   kunnes katkaravut ovat kuumentuneet.
5. Kaada kastike nuudeliseoksen päälle ja sekoita kevyesti. Tarjoa
   välittömästi.
